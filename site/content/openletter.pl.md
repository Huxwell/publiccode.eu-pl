---
title: List Otwarty
type: page
layout: subpage
sigtable: true
---

Oprogramowanie finansowane ze środków publicznych musi być [Wolne i Otwarte][fs]. Istnieje mnóstwo dobrych powodów, ale wielu polityków o nich nie wie.

{{< fsdefinition type="box">}}

Możesz pomóc! Podpisz list otwarty, aby nadać mu większą wagę. **{{< count type="signatures" >}} osób** oraz **{{< count type="organisations" >}} organizacji** już to zrobiło. Przekażemy list oraz listę podpisów Twoim władzom i upewnimy się, że zrozumieli: Publiczne Pieniądze? Publiczny kod!

> ## Publiczne pieniądze? Publiczny kod!
> 
> Usługi cyfrowe używane oraz oferowane przez naszą administrację publiczną są infrastrukturą krytyczną dla demokratycznych społeczeństw 21. wieku. W celu tworzenia systemów godnych zaufania, osoby publiczne muszą zapewnić, że mają pełną kontrolę nad oprogramowaniem i systemami komputerowymi które są rdzeniem naszej cyfrowej infrastruktury. Dziś jest to rzadkość, z powodu restrykcyjnych umów licencyjnych, które:
> 
> * Zakazują udostępniania i wymiany kodu ufundowanego środkami publicznymi. To uniemożliwia współpracę pomiędzy różnymi organami administracji oraz hamuje dalszy rozwój oprogramowania.
> * Wspierają monopole poprzez zahamowanie konkurencji. W rezultacie, wiele organów administracji staje się zakładnikami grupki raptem kilku firm.
> * Stanowią zagrożenie dla bezpieczeństwa naszej infrastruktury cyfrowej poprzez zablokowanie dostępu do kodu źródłowego. To czyni łatanie dziur i furtek w systemach bezpieczeństwa niesamowicie trudnym, jeśli nie zupełnie niemożliwym.
> 
> Potrzebujemy oprogramowania, które wspiera wymianę dobrych pomysłów i rozwiązań. W ten sposób, będziemy w stanie ulepszyć systemy IT dla ludzi z całej Europy. Potrzebujemy oprogramowania, które gwarantuje wolność wyboru, dostępu i konkurencji. Potrzebujemy oprogramowania, które pomoże administracji publicznej odzyskać pełną kontrolę nad jej krytyczną infrastrukturą cyfrową, pozwalając jej na zostanie i pozostanie w pełni niezależną od poszczególnych firm. W związku z tym wzywamy naszych reprezentantów do wsparcia Wolnego i Otwartego Oprogramowania w administracji publicznej, ponieważ:
> 
> * Wolne i Otwarte Oprogramowanie jest nowoczesnym dobrem publicznym, które umożliwia wszystkim swobodne używanie, studiowanie, współdzielenie i ulepszanie aplikacji których używamy na co dzień.
> * Wolne i Otwarte Oprogramowanie zapewnia w swoich licencjach zabezpieczenia przeciwko byciu zobligowanym do używania usług konkretnych firm które nadużywają restrykcyjnych licencji aby wyeliminować konkurencję.
> * Wolne i Otwarte Oprogramowanie zapewnia, że kod źródłowy jest łatwo dostępny, dzięki czemu dziury i furtki w systemach bezpieczeństwa mogą być naprawiane bez polegania na pierwotnym usługodawcy.
> 
> Osoby publiczne są finansowane poprzez podatki. Muszą zapewnić wydawanie funduszy w najefektywniejszy możliwy sposób. Jeśli to są publiczne pieniądze, kod który za nie powstaje również powinien być publiczny!
> 
> Dlatego my, niżej podpisani, wzywamy naszych przedstawicieli do:
> 
> **"Ustanowienia prawa nakładającego obowiązek publikowania oprogramowania powstającego za środki publiczne pod licencją Wolnego i Otwartego Oprogramowania."**

[fs]: https://fsfe.org/freesoftware/basics/summary.html "Wolne Oprogramowanie daje każdemu prawo do używania, studiowania, współdzielenia oraz ulepszania oprogramowania. To prawo pomaga wspierać inne wolności podstawowe takie jak wolność słowa, prasy i prywatności."
