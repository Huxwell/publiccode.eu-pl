---
title: Åpent brev
type: page
layout: subpage
sigtable: true
---

Offentlig finansiert programvare bør være [fri og åpen programvare][fs]. Selv om det er mange gode grunner til dette, er det mange politikere som ikke vet om dem enda.

{{< fsdefinition type="box">}}

Det er her du kan hjelpe! Skriv under på det åpne brevet for å gi budskapet vårt mer tyngde. **{{< count type="signatures" >}} personer** og **{{< count type="organisations" >}} organisasjoner** har alt skrevet under. Vi vil overlevere brevet og underskriftene til dine politiske representanter og sørge for at de forstår: Public Money? Public Code!

> ## Public Money? Public Code!
> 
> Digitale tjenester som tilbys og brukes av våre offentlige myndigheter er det 21. århundrets demokratiske nasjoners kritiske infrastruktur. For å kunne etablere troverdige systemer må offentlige organer forsikre seg om at de har full kontroll over programvaren og datasystemene som er sentrale for statens digitale infrastruktur. I øyeblikket er dette sjelden tilfellet på grunn av restriktive programvarelisenser som:
> 
> * Forbyr deling og utveksling av offentlig finansiert kode. Dette forhindrer samarbeid mellom offentlige myndigheter og er til hinder for ytterligere utvikling.
> * Støtter monopoler gjennom å forhindre konkurranse. Som en følge blir mange offentlige myndigheter avhengige av en håndfull selskaper.
> * Utgjør en trussel mot sikkerheten til vår digitale infrastruktur ved å forby adgang til kildekoden. Dette gjør det ekstremt vanskelig å fjerne bakdører og sikkerhetshull, om ikke helt umulig.
> 
> Vi behøver programvare som fremmer deling av gode ideer og løsninger. Slik vil vi kunne forbedre IT-tjenester for mennesker over hele Europa. Vi behøver programvare som garanterer valgfrihet, tilgang og konkurranse. Vi behøver programvare som hjelper offentlige myndigheter med å få full tilgang over sin digitale infrastruktur, slik at de kan bli og fortsette å være uavhengige av en håndfull selskaper. Med dette oppfordrer vi våre politiske representanter til å støtte fri programvare i offentlig sektor, fordi:
> 
> * Fri programvare er et moderne gode for allmennheten som tillater alle å fritt bruke, studere, dele og forbedre programvarer vi bruker i det daglige.
> * Frie programvarelisenser garanterer mot å bli låst fast til tjenester fra bestemte selskaper som anvender restriktive lisenser for å forhindre konkurranse.
> * Fri programvare sikrer at kildekoden er tilgjengelig slik at bakdører og sikkerhetshull kan løses uten å være avhengig av en enkelt tjenesteleverandør.
> 
> Offentlige organer finansieres gjennom skatter. De er forpliktet til å sørge for at pengene brukes på et så effektivt vis som det er mulig. Om det er offentlige penger, så bør det også være offentlig kode!
> 
> Det er derfor vi, de undertegnede, oppfordrer våre politiske representanter til å:
> 
> **"Implementere lovgivning som krever at offentlig finansiert programvare utviklet for offentlig sektor gjøres tilgjengelig for offentligheten under en fri programvarelisens."**

[fs]: https://fsfe.org/freesoftware/basics/summary.html "Fri programvare gir alle rett til å bruke, studere, dele og forbedre programvare. Denne retten bidrar til å støtte andre grunnleggende friheter som ytringsfrihet, pressefrihet og retten til privatliv."
