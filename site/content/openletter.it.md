---
title: Lettera aperta 
type: page
layout: subpage
sigtable: true
---

Il software finanziato pubblicamente deve essere [Software Libero/Open Source][fs]. Sebbene ci siano molte buoni ragioni per questo, molti politici non le conoscono ancora.

{{< fsdefinition type="box">}}

Su questo punto puoi dare una mano! Firma la lettera aperta per dare più peso al nostro messaggio. **{{< count type="signatures" >}} persone** e **{{< count type="organisations" >}} organizzazioni** hanno già firmato. Consegneremo la lettera e le firme ai tuoi rappresentanti assicurandoci che comprendano: Public Money? Public Code!

> ## Public Money? Public Code!
> 
> I servizi digitali offerti ed usati dalle nostre amministrazioni pubbliche sono l'infrastruttura critica delle nazioni democratiche del 21mo secolo. Allo scopo di istituire sistemi affidabili, gli organi pubblici devono assicurarsi di avere pieno controllo sul software e sui sistemi informatici al cuore della nostra infrastruttura digitale statale. Tuttavia, proprio ora, ciò accade raramente a causa di licenze software restrittive che:
> 
> * Vietano la condivisione e lo scambio di codice finanziato pubblicamente. Ciò impedisce la cooperazione fra le amministrazioni pubbliche ed ostacola ulteriori sviluppi.
> * Supportano monopoli attraverso l'ostacolo alla concorrenza. Come risultato, molte amministrazioni diventano dipendenti da una manciata di compagnie.
> * Rappresentano una minaccia alla sicurezza della nostra infrastruttura digitale vietando l'accesso al codice sorgente. Ciò rende estremamente difficile, se non addirittura impossibile, la rimozione di backdoor e la chiusura di falle di sicurezza.
> 
> Abbiamo bisogno di software che promuove la condivisione di buone idee e soluzioni. In questo modo saremo in grado di migliorare i servizi IT per le persone di tutta Europa. Abbiamo bisogno di software che garantisca libertà di scelta, accesso e concorrenza. Abbiamo bisogno di software che aiuti le amministrazioni pubbliche a riguadagnare il pieno controllo delle propria infrastruttura digitale critica, consentendo loro di diventare e rimanere indipendenti da una manciata di compagnie. Questo è il motivo per cui invitiamo i nostri rappresentanti a supportare il Software Libero/Open Source nelle amministrazioni pubbliche, perché:
> 
> * Il Software Libero/Open Source è un moderno bene pubblico che consente liberamente a chiunque di usare, studiare, condividere e migliorare le applicazioni che usiamo tutti i giorni.
> * Le licenze Software Libero/Open Source forniscono una salvaguardia contro la dipendenza (lock in) da servizi di specifiche compagnie che usano licenze restrittive per ostacolare la concorrenza.
> * Il Software Libero/Open Source assicura che il codice sorgente sia disponibile cosicché backdoor e falle di sicurezza possono essere sistemate senza dipendere da un singolo fornitore di servizio.
> 
> Gli enti pubblici sono finanziati tramite le tasse. Essi devono assicurarsi di spendere i finanziamenti nel modo più efficiente possibile. Se è denaro pubblico (public money), allora dovrebbe essere pubblico anche il codice sorgente (public code)!
> 
> Questo è il motivo per cui noi, i firmatari sotto, invitiamo i nostri rappresentanti a:
> 
> **"Implementare leggi che richiedano che il software finanziato pubblicamente e sviluppato per il settore pubblico sia reso pubblicamente disponibile sotto una licenza Software Libero/Open Source."**

[fs]: https://fsfe.org/freesoftware/basics/summary.it.html "Il Software Libero dà a chiunque il diritto di usare, studiare, condividere e migliorare il software. Questo diritto aiuta a supportare altri diritti fondamentali come la libertà di parola, di stampa e la tutela della privacy."
